# Kulturnat Helsingør

## Tema 8 / Gruppe 2 - Toke, Patrick, Daniyal & Marcus

# Introduktion

## Opgavebeskrivelse

I dette temaprojekt skal I lave User Research, designe et design system - samt designe og udvikle en digital løsning til Kulturnat Helsingør.

## Problemstilling

Hvordan kan et website for Kulturnat Helsingør designes, så det afspejler Kulturnatten, imødekommer brugernes behov, og tager udgangspunkt i Best Practices indenfor webdesign.

# Discover

## Interview med kunden

Kunden er Kulturnat Helsingør, hvortil vi har haft et kort casebreif samt et indledende og dybdegående interview med kunden. Her blev vi kloge på, hvad vores site skulle kunne - hvilket indhold og funktioner der var nødvendige. Herudover fik vi et godt indblik i deres målgrupper, behov og adfærd.

Vi har hertil også fået stor frihed til at redesigne hele deres visuelle identitet, dog med ønsker om at bibeholde enkelte autentiske elementer.

## Brugerundersøgelse - brugerer

### Målgrupper

#### Nicklas, 24 år

Glostrup, Snedker
Niclas har et begrænset forhold til arrangementer som Kulturnatten og forbinder dem ofte med noget lidt kedeligt og gammeldags. Han opdager primært events gennem sociale medier som Facebook, hvor en spændende begivenhedsbeskrivelse kan fange hans interesse – som da han besøgte Copenhagen Light Festival.

#### Annamaria, 55 år

Roskilde, Dataanalytiker
Annamaria har ikke været til Kulturnat i Helsingør før, men har deltaget til kulturnatten flere gange i Roskilde, og enkelte gange i københavn, og havde derfor lidt kendskab til konceptet.

#### Lewis, 24 år

København, Vikar i børnehave
Lewis har aldrig selv deltaget i kulturnatten i hans fritid, men har derimod arbejdet enkelte gange i en bod til kulturnatten. Han forstår derfor også lidt om, hvad det går ud på.

#### Bano, 55 år

København, Socialrådgiver
Har tidligere deltaget i Kulturnatten og synes, det er spændende at opleve kulturstederne efter mørkets frembrud. Har bl.a. besøgt Zoologisk Have og Statens Museum for Kunst (SMK). Mener, at Kulturnatten henvender sig til alle aldre.

## Brugerundersøgelse – Interviews

For at forstå brugernes behov og forventninger til Kulturnat Helsingørs hjemmeside har vi gennemført flere interviews med personer, der repræsenterer forskellige perspektiver og brugerbehov, hvilket har givet os værdifuld indsigt til udviklingen af vores løsning.

### Generelle indsigter fra interviewene

På tværs af de tre interviews fremkom følgende nøgleindsigter:

#### Mobilvenlighed er afgørende

Alle interviewpersoner benytter primært mobilen til at finde information om events. Hjemmesiden skal derfor være let at navigere på en mobilskærm og tilgængelig under selve arrangementet.

#### Programmet er det vigtigste

Brugerne forventer at kunne finde et let tilgængeligt program med mulighed for filtrering og søgning. Der bør være en overskuelig struktur, hvor aktiviteter kan sorteres efter tid, sted og kategori.

#### Planlægning og navigation er en udfordring

Mange oplever, at der er for mange valgmuligheder, og at det er svært at planlægge en god rute. En interaktiv kortfunktion eller forslag til ruter kunne hjælpe brugerne med at få mest muligt ud af aftenen.

#### Kulturnattens branding kan forbedres

En interviewperson nævnte, at begivenhedens navn og branding ikke umiddelbart virker tiltalende. Det bør gøres mere levende og spændende gennem visuelt materiale som billeder, videoer og animationer.

## Desk research

### Benchmark

Efter vores interview med kunden, samt brugerundersøgelser havde vi nogle indsigter vi kunne bruge videre i vores benchmark. Vi fik fra kunden side stor frihed til det færdige design, hvilket betød vi kunne være ekserimentariske - uden begrænsninger.

Idet vi gerne vil udforme det bedste slutprodukt, valgte vi istedet at drage stor inspiratiom fra platforme i samme branche og kiggede koncenteret og insoleret på deres forskellige kompenenter. Dette var et bevidst valg , da vi vurderede at hvis vi kiggede på alle de forskellige sider fra samme branche, lagde mærke til, hvilke elementer der går igen og, hvilke af de elementer der vil passe ind til vores koncept.

Bemærkelsesværdigt drop vi stor inspiration fra både smukfest- og planetariets hjemmeside. Fra smukfest fandt vi ideen til vores cards, og planetariummet gav os vores header.

# Define

## Tiltag - kort & filtrering

Efter vores forskellige interviews blev brugervenlighed det største fokus. Hjemmesiden skulle kunne bruges af alle, med enhver form for digitale færdigheder.

### Kort

Vi har derfor udarbejdet et geografisk kort, hvorpå brugeren kan se lokationen på begivenheden ud fra deres egen lokation, samt få rutevejledning dertil.

### KultuNaut

Vi tjekkede derfor også, hvilke oplysninger arrangørerne har mulighed for at udfylde. Ud fra de oplysninger udvalgte vi nogle enkelte, så brugeren derfor nu har mulighed for at filtrer på baggrund af pris, alder, lokation og kategori

## Skitsering

Vi startede med at udvikle vores idéer individuelt ved at skitsere forsiden af hjemmesiden i hånden. Hver gruppemedlem lavede en skitse med fokus på layout.

Efter at have præsenteret vores skitser, analyserede vi de bedste elementer fra hver skitse og kombinerede dem til en fælles wireframe, der samlede de mest funktionelle og inspirerende dele fra vores individuelle forslag.

# Develop

## Styletiles

For at finde den mest passende visuelle stil til Kulturnat Helsingørs hjemmeside har vi i gruppen udviklet fire forskellige styletiles. Hver styletile repræsenterede en unik visuel retning med variationer i farvevalg, typografi og UI-elementer.

## Brugertest med likert-skala

### For at evaluere de forskellige styletiles gennemførte vi en test ved hjælp af en Likert-skala. Testdeltagerne blev bedt om at vurdere hver styletile ud fra tre centrale værdiord:

Inspirerende (Fremkalder nysgerrighed og engagement)
Funktionel (Let at navigere og forstå)
Autentisk (Afspejler Kulturnattens identitet og stemning)

### Resultater og Konklusion

Resultaterne af testen viste, at Styletile 2 scorede højest på alle tre værdiord, hvilket indikerer, at den bedst opfylder kriterierne for at være inspirerende, funktionel og autentisk. Samtidig viste feedbacken, at Styletile 1 var den, flest deltagere synes bedst om rent designmæssigt.
Denne forskel mellem funktionalitet og præference har givet os værdifuld indsigt. På baggrund af resultaterne har vi besluttet at tage udgangspunkt i Styletile 2 som den primære retning, men vi vil inkorporere visuelle elementer fra Styletile 1, så det endelige design både føles brugervenligt og visuelt tiltalende.

## Wireframe og prototype

### Wireframe og Lo-Fi Prototype

Med vores fælles wireframe som grundlag skabte vi en digital lo-fi prototype. Formålet var at definere layout, brugerflow og funktionalitet uden at fokusere på det visuelle design. På dette stadie prioriterede vi brugervenlighed og overskuelig navigation.

### Hi-Fi Prototype – Første Iteration

Baseret på vores lo-fi prototype udviklede vi en første iteration af en high-fidelity prototype, hvor vi tilføjede farver, typografi, billeder og andre visuelle elementer for at matche vores styletiles og værdierne ’Inspirerende, Funktionel, Autentisk’.

## Design system

Med udgangspunkt i vores hi-fi prototype samt styletile kunne vi begynde at definere et design system. Vores design system består af alle de forskellige elementer der udgør den visuelle identitet på hjemmesiden.  
Vi har igennem tests og en masse assertiv kommunikation i gruppen, fundet frem til fonte, tekststørrelser, farver- og farvekombinationer samt elementer som CTA´er, cards og forms.
 Vores design system kommer til at hjælpe os i teamet, da der hurtigt kan blive truffet små forskellige designvalg, der kan forværre brugeroplevelsen i sidste ende. Design system hjælper os derfor med at få et stilrent udtryk og hele hjemmesiden, hvor elementer der ligner hinanden, også opfører sig ens og der er en kontinuerlig ensartethed igennem hele projektet.

## 5-sec test

Vi foretog en 5-sec test for at finde brugernes førstehåndsindtryk af vores prototype. 5-sec test er en test hvor du viser et element fra dit site i 5 sekunder, for at brugerne ikke kan nå at gå i dybden og analysere elementet som en designer.

Vi testede vores forside og stillede følgende spørgsmål:

### Hvad lagde du først mærke til?

Vi fik en masse positiv respons som bekræftede vores designvalg. Folk lagde mærke til vores røde accentfarve som noget af det første, som vi syntes er vigtigt da den er et vigtigt element i den virtuelle identitet vi har prøvet at skabe.

### Hvad tror du sidens formål er?

Derudover var folk ikke i tvivl om at sitets formål var info om Helsingør kulturnat.

### Virker siden overskuelig?

12 ud af 13 testpersoner syntes også siden så simpel og overskuelig ud

### Beskriv layoutet med få ord

Testpersonerne beskrev vores layout som simpelt, mørkt og med et strejf af sjov. Det indbegriber meget godt det vi mener siden skulle have. Mørkt da det jo er kulturNAT. Sjovt, da aftenen jo har en masse sjove events. Simpelt, da det skal være overskueligt at finde rundt på sitet.

# Deliver

## Astro komponenter og layout

Astro er et moderne frontend-framework, der fokuserer på statisk rendering for hurtigere performance.

I Astro er komponenter en måde at genbruge kode på tværs af et projekt. En komponent kan for eksempel være en knap, der bruges flere steder på hjemmesiden. Ved at oprette en knap som en separat komponent, kan vi undgå gentagen kode og gøre designet mere ensartet.

Layout-filer bruges til at samle fælles strukturer, såsom en header, footer eller navigation, så alle sider følger samme opsætning. På den måde bliver det lettere at vedligeholde og udvide projektet.

## Props, slots og layouts

Slots giver mulighed for at indsætte dynamisk indhold i en komponent. For eksempel kan vi i en knap-komponent bruge <slot />, hvilket gør det muligt at ændre knapteksten, hver gang vi importerer komponenten.

Props bruges til at styre udseendet og funktionaliteten af en komponent. Hvis vi f.eks. har flere varianter af en knap (primary, secondary, small, large osv.), kan vi bruge props til at angive, hvilken version vi vil bruge.

Layouts hjælper med at skabe en ensartet struktur på tværs af sider ved at genbruge fælles elementer som navigation og footer.

## Hvordan vi har brugt det

Vi har brugt props til at lave varianter af vores knapper, så de kan tilpasses forskellige enheder og skærmstørrelser. Dette gør vores hjemmeside mere responsiv, da vi kan ændre eksempelvis størrelse, farve eller layout afhængigt af, hvilket device brugeren befinder sig på. Props giver os mulighed for at konfigurere komponenter dynamisk uden at skulle oprette separate versioner af dem.

Derudover har vi brugt slot til at gøre vores layout mere fleksibelt. Med slots kan vi indsætte forskellig tekst og indhold i vores knapper og andre komponenter, hvilket gør det nemt at genbruge samme komponent på tværs af sider, men med forskelligt indhold. Dette har især været nyttigt i vores layouts, hvor vi kan genbruge en fælles struktur, men samtidig tilpasse indholdet på hver side uden at skulle oprette flere ensartede komponenter.

# Konklusion og refleksion

## Reflektion over designprocessen

I denne refleksion gennemgår vi vores designproces fra idéudvikling til det færdige produkt. Processen har inkluderet research, prototyping, testning og implementering af løsningen. Vi har arbejdet systematisk for at skabe en brugervenlig og engagerende platform for Helsingør Kulturnat.

### Hvad fungerede godt?

En af de ting, der fungerede rigtig godt for os, var, at vi i gruppen var ret enige om designretningen fra start. Dette gjorde, at vi hurtigt kunne komme i gang og arbejde effektivt. Selvom vi valgte at springe Crazy 8’s over, arbejdede vi stadig med Solution Sketch, hvilket gav os en klar retning for designet.

Vi udviklede forskellige style tiles, hvor vi gennem test, bl.a. via Likert-skala vurderinger, identificerede de mest populære designelementer. Denne metode gjorde det lettere at træffe beslutninger baseret på objektive data frem for mavefornemmelser.

Vi oplevede en stor frihed i projektet fra Helsingør Kulturnat, hvilket gjorde det muligt for os at skabe et site, vi virkelig er stolte af. Vi har lagt vægt på, at siden ikke bare skulle være informativ, men også spændende at udforske og navigere i.

### Interviews & Benchmark

En anden udfordring var at definere, hvilke funktioner der ville være mest værdifulde for brugerne. Gennem interviews med personer, der tidligere havde deltaget i Kulturnatten i København, fik vi værdifuld indsigt i brugernes behov. Dette hjalp os med at prioritere funktioner, såsom et kort over events, der kunne gøre planlægningen nemmere.

Derudover spillede vores benchmark-analyse en vigtig rolle. Ved at analysere etablerede websites kunne vi identificere vigtige elementer, som burde inkluderes, samt få inspiration til, hvilke funktioner der fungerede godt.

### Konklusion

Samlet set vurderer vi det endelige resultat som meget vellykket. Vores løsning lever op til de oprindelige mål og brugerbehov, især med fokus på et let tilgængeligt program, billetinformation og en mobilvenlig oplevelse.

Vi har formået at skabe en platform, der både informerer og engagerer, og som vi selv ville finde interessant at bruge. Gennem research, test og brugerinvolvering har vi skabt et design, der ikke blot fungerer, men også føles spændende at udforske. Der er stadig plads til forbedringer, men vi har opnået et solidt fundament, som kan videreudvikles i fremtiden.

## Refleksion over samarbejdet

### Konklusion på vores samarbejde

Vi startede vores samarbejde med at udarbejde en Team Canvas for at etablere vores forventninger og sikre, at vi havde en fælles forståelse af mål, roller og arbejdsmetoder. Dette hjalp os med at skabe en struktureret og effektiv arbejdsproces.

Samarbejdet har generelt fungeret rigtig godt. Vi havde en god kommunikation og forstod hinanden godt, hvilket gjorde det nemt at arbejde sammen. Vores daglige Scrum-møder var en vigtig faktor i at holde os opdateret og sikre, at vi hele tiden havde et overblik over vores opgaver.

En ting, vi kunne have gjort bedre, var at bruge Trello eller et lignende projektstyringsværktøj. Selvom vi holdt hinanden opdateret via vores Messenger-gruppe, kunne et visuelt overblik over opgaver have gjort det endnu nemmere at holde styr på, hvad der var blevet lavet, og hvad der manglede.

Alt i alt har vi haft et produktivt samarbejde, hvor vi har udnyttet vores individuelle styrker og arbejdet struktureret mod et fælles mål. Vi har skabt et projekt, som vi er stolte af, og hvor vi har lært meget undervejs – både om samarbejde, kommunikation og projektstyring.

## Konklusion af Tema 8

Det projekt vi har udarbejdet i Tema 8, resulterede i et succesfuldt redesign af Kulturnat Helsingørs website, der effektivt imødekommer brugernes behov og følger de best practices inden for webdesign vi har lært på 1. semester.   Gennem grundig brugerresearch identificerede vi centrale behov såsom mobilvenlighed, nem adgang til programmet, støtte til planlægning og navigation samt et mere engagerende visuelt udtryk.

Det færdige design bygger på et gennemtestet designsystem med en ny visuel identitet til Kulturnat Helsingør. Vores design blev vurderet højt i brugertests ud fra vores værdiord - inspirerende, funktionel og autentisk. Andre vigtige elementer vi har implementeret i løsningen, inkluderer et interaktivt kort, filtreringsmuligheder for events og en intuitiv, mobilvenlig brugerflade.

Vi brugte Astro til at implementere løsningen, dette gjorde vi kunne sikre en effektiv og vedligeholdelsesvenlig kodebase, hvor vores brug af komponenter, props og slots bidrog til en fleksibel struktur opbygget af mange moduler.  Samarbejdet i gruppen fungerede overordnet godt med en klar arbejdsfordeling og effektiv kommunikation, men projektstyringen kunne have været optimeret ved brug af værktøjer som Trello.

Det endelige resultat er en platform, der ikke blot formidler information, men også engagerer og inspirerer brugerne til at deltage aktivt i Kulturnatten i Helsingør.
